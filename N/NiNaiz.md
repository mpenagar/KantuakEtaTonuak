# Izenburua

   * Egilea: ***Xabier Lete***
   * Diska: Xabier Lete
   * Urtea: 1974
   * Tonua: Dom


```
Ni naiz
erreka zikinen iturri garbiak
aurkitu nahi dituen poeta tristea.
Ni naiz
kaleetan zehar neguko eguzkitan
lanera dijoan gizon bakartia.
Ni naiz
hostorik gabe gelditzen ari den
ardaska lehorra.
Ni naiz
pasio zahar guztiak kixkali nahi dituen
bihotz iheskorra.

Ez zaidazu galdetu gauza ilun guztien arrazoi gordeaz, 
nora ote dijoan denbora aldakorrak daraman bidea.

Ni naiz
burrukaren erdian ilunpetan etsita
amore ematen duen pizti bildurtia.
Ni naiz
ezerezetik  ihes munduaren erdian
ezin aurkitutako amets urrutia. 
Ni naiz
irrifar bakoitzean gaztetasun hondarrak
galtzen dituena.
Ni naiz
itsasoko haizeak gogor astintzen dituen
lainoen negarra.

Ez zaidazu galdetu gauza ilun guztien arrazoi gordeaz, 
nora ote dijoan denbora aldakorrak daraman bidea. 

Ni naiz
txori hegalari bat lurtasun zabarrari
etsipenez loturik dadukan katea.
Ni naiz
beste asko bezala neguko eguzkitan
hotzak hiltzen dagoen gizon bakartia.
Ni naiz
lorerik gabe gelditzen ari den
ardaska lehorra.
Ni naiz
pasio zahar guztiak kixkali nahi dituen
bihotz iheskorra.

Ez zaidazu galdetu gauza ilun guztien arrazoi gordeaz,
nora ote dijoan denbora aldakorrak daraman bidea.
```


[![IMAGE ALT TEXT HERE](http://img.youtube.com/vi/3gkA9UL0YqA/0.jpg)](http://www.youtube.com/watch?v=3gkA9UL0YqA)
